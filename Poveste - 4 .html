<!DOCTYPE html> 
<html> 
	<head> <title>Povestea pe noapte nr.4</title> </head> 
<body> 
	<h4>Meniu</h4>
    <ul>
        <li><a href='file:///C:/Users/Alexandra/Desktop/HTML/Pagina%20HOME.html' title='Pagina de intrare'>  HOME  </a> </li>
        <li><a href='file:///C:/Users/Alexandra/Desktop/HTML/Poveste%201.html' title='Poveste de Ioan Slavici'>  Păcală în satul lui  </a> </li>
        <li><a href='file:///C:/Users/Alexandra/Desktop/HTML/Poveste%20-%202%20.html' title='Poveste de Ioan Slavici'>  Fiul cuiva  </a> </li>
        <li><a href='file:///C:/Users/Alexandra/Desktop/HTML/Poveste%20-%203.html' title='Poveste de Ioan Slavici'>  Stan Bolovan  </a> </li>
    </ul>
    
    <div>
        <h4>4. Spaima zmeilor - Ioan Slavici</h4>

        A fost odată ce-au fost; a fost un om și-o femeie, bărbat și muiere, oameni de treabă, el bun și ea cuminte, încât li se dusese vestea că trăiesc bine și toți se bucurau când treceau pe la casa lor. Niciodată el nu zicea ba când ea zicea da, dar nici ea nu ieșea din voile lui, și de aceea era liniște la casa lor și toate le ieșeau bine și cu spor.
        Aveau însă și oamenii aceștia o mare și nesecată mâhnire-n sufletele lor: nu le făcuse Dumnezeu parte de copii, și fără de copii viața, mai ales cea bună, n-are nici un rost. Să fi avut fie măcar numai unul, ca să aibă de cine să poarte grijă și cu ce-și bate capul, căci așa numai ei amândoi își nădeau zilele în sec și nu se alegeau cu nimic din ele.
        Dădeau dar slujbe pe la toate bisericile, miluiau toți săracii și toate văduvele și se rugau în toate zilele lui Dumnezeu: "Dă-ne, Doamne, și nouă un copil, unul singur, cât de mic, numai copil să fie!"
        Dumnezeu însă nu se oprește la vorbele omului, ci-i vede și gândurile ascunse. </br>
        — Măi Petre, îi zise dar într-una din zile lui Sf. Petre. Oamenii aceștia sunt adevărată pacoste pe capul meu. Mi s-a înăcrit cu ei!</br>
        — De ce, sfinte Doamne? întrebă portarul raiului.</br>
        — Nu vezi, răspunse Tatăl Ceresc, că sunt nesățioși?! Tot le-am dat, și nu se mai mulțumesc. Sănătate au, rânduială, pace și bună înțelegere la casa lor au, cu toată lumea se nărăvesc, iar acum le mai trebuie și copii.</br>
    </br>
        *** 
    </br>
        Toate ca toate însă, dar treaba s-a-ngroșat când au ajuns acasă. Copiii aceia, așa cum i-a lăsat Dumnezeu, văzându-se fără de tată, numai cu biata lor de mamă, își făceau de cap: unul se târa pe jos, altul se dădea peste cap, iar altul se cobora-n puț ca să caute cuiburi de vrabie, se urca-n copaci ori pe vârful casei, ca să adune miere de prin trestii. Diavolii de ei se hârjoneau prin garduri cu câinii vecinilor, trăgeau pisicile de coadă, ca să le miorlăie, furau ouăle de prin cuibarele găinilor, sfâșiau cămăși și cearșafuri, ca să-și facă coadă de zmeu, câte și câte nu mai făceau, încât băgaseră spaima-n sat, — să le vie bieților de oameni să-și ia lumea-n cap, și nu alta!
        Iară Dumnezeu ședea-n scaunul lui și râdea de-i tremura barba, că-i plac și lui răutățile nevinovate.</br>
        — Ei, ce zici acum, Petre? îi zise portarului său. Îți place? Vezi în ce-ncurcătură m-ai băgat cu stăruințele tale?!</br>
        — O să te descurci, Doamne, răspunse Sf. Petre, că ești mare și înțelept.</br>
        Nu știa sfântul că vine tata copiilor cu ce vine, căci numai Dumnezeu el singur le știe toate.
        Când a simțit spuza de copii că se apropie tata lor, au dat iuruș prin sat, au adunat toate cuțitele și toate furculițele și, luându-și fiecare câte un cuțit și câte o furculiță, le-au ieșit în cale și, frecând cuțitul și furculița, au început să strige:</br>
        — Aș mânca carne de zmeu! aș mânca carne de zmeu!... Zmeii, când au văzut așa ceva, au aruncat sacii și-au tulit-o la fugă, de nici cu ogarii nu i-ai fi putut prinde.</br>
        De aceea nu mai sunt azi zmei pe lume, ba li s-a pierdut și urma, încât numai prin povești mai dăm de ei.
    </div>

</br>
<a href='https://ro.wikisource.org/wiki/Spaima_zmeilor' title='Citiți întreaga poveste pe acest site și aflați se s-a întâmplat mai departe!'>  Povestea în întregime  </a>
</body> 
</html>