<!DOCTYPE html> 
<html> 
	<head> <title>Povestea pe noapte nr.1</title> </head> 
<body> 
	<h4>Meniu</h4>
    <ul>
        <li><a href='file:///C:/Users/Alexandra/Desktop/HTML/Pagina%20HOME.html' title='Pagina de intrare'>  HOME  </a> </li>
        <li><a href='file:///C:/Users/Alexandra/Desktop/HTML/Poveste%20-%202%20.html' title='Poveste de Ioan Slavici'>  Fiul cuiva  </a> </li>
        <li><a href='file:///C:/Users/Alexandra/Desktop/HTML/Poveste%20-%203.html' title='Poveste de Ioan Slavici'>  Stan Bolovan  </a> </li>
        <li><a href='file:///C:/Users/Alexandra/Desktop/HTML/Poveste%20-%204%20.html' title='Poveste de Ioan Slavici'>  Spaima zmeilor  </a> </li>
    </ul>
    
    <div>
        <h4>1. Păcală în satul lui - Ioan Slavici</h4>

        I se urâse şi lui Păcală să tot umble răzleţ prin lume, aşa fără de nici o treabă, numai ca să încurce trebile altora şi să râdă de prostia oamenilor. Se hotărî dar să se facă şi el om aşezat, ca toţi oamenii de treabă, să-şi întemeieze casa lui, să-şi agonisească o moşioară, – vorbă scurtă, – să se astâmpere odată.
        Şi fiindcă românul zice că nu e nicăieri mai bine ca în satul lui, Păcală se întoarse şi el în satul lui şi începu cum încep toţi oamenii care n-au nimic, adică făcu ce făcu de-şi agonisi o viţeluşă şi o trimise la păşune în izlazul satului.
        Căci aşa se facea averea. Păscând, viţeluşa se face viţea, viţeaua se face juncă, junca se face vacă, vaca fată, iar vaca cu viţelul o vinzi ca din preţul ei să cumperi şapte viţeluşe şi să le trimiţi şi pe ele la păşune în izlazul satului.
        De ce e oare izlazul izlaz, dacă nu pentru ca să-l pască viţeluşele oamenilor?

        Păştea dar viţeluşa lui Păcală, păştea, şi cu cât mai mult păştea, cu atâta mai vârtos creştea, încât nu era în tot satul viţea care s-o întreacă, iar când ajunse şi ea viţea, nici juncile nu se puteau potrivi cu ea.</br>
        – Măi! ziceau vecinele lui Păcală, ce lucru să mai fie şi ăsta? viţeaua asta le întrece pe toate! Ce-i va fi dând oare să mănânce? Ce soi o fi de creşte aşa de frumos?</br>
        Nu era nici soiul vreun soi deosebit, nici hrana mai de-a cătarea; viţeaua era însă viţeaua lui Păcală, iar Păcală îşi căuta de treabă, n-avea vreme s-o mai păzească şi să nu rupă câteodată şi din holdele oamenilor.
        Ajungând junincă, viţeaua lui Păcală se făcu stăpână pe întregul hotar. Umbla şi ea cum umblase şi stăpânul ei mai nainte de a se fi astâmpărat, şi unde n-o căutai, acolo dădeai de ea, mai prin lanul de grâu, mai prin porumbişte, mai ştie bunul Dumnezeu pe unde.
    </br>
        *** 
    </br>
        Atât le trebui oamenilor din satul lui Păcală! Așa cum erau adunați la casa lui Păcală, plecară cu toții înapoi la Dunăre și nu mai steteră la sfat, ci se aruncară ca broaștele — bâldâbâc! bâldâbâc! — care mai de care mai iute în valuri, ca să ia fiecare cât poate, iar nevestele lor rămaseră pe țărmure, așteptându-și fiecare bărbatul cu turma de vite.
        Era, se înțelege, și popa între dânșii, și fiindcă popii sunt mai lacomi decât alți oameni, el se repezi mai tare decât ceilalți și sări unde era mai afundă apa, dar potcapul tot îi rămase pe deasupra.
        Preoteasa, care stătea pe țărmure, lacomă și ea, văzând potcapul, credea că n-are popa destulă vârtute ca să se cufunde, și că vor lua alții toate vitele mai înainte de a fi ajuns și el la fund.</br>
        — Mai la fund, părinte! striga dar, mai la fund! că acolo sunt cele coarneșe!</br>
        A și intrat popa cât de afund, dar nici nu s-a mai întors nici el, cum nu s-au mai întors nici ceilalți.
        Așa a rămas Păcală cel mai harnic, cel mai de treabă, cel mai vrednic om în satul lui, fiindcă, de! era numai el singur cu nevestele.
        Cine o știe mai departe, mai departe are s-o spună.
    </br>
    </div>
    </br>
    <a href='https://ro.wikisource.org/wiki/P%C4%83cal%C4%83_%C3%AEn_satul_lui' title='Citiți întreaga poveste pe acest site și aflați se s-a întâmplat mai departe!'>  Povestea în întregime  </a>
</body> 
</html>